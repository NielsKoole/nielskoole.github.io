---
layout: post
title:  "Transparantie"
date:   2016-02-17 16:00:00 +0100
categories: algemeen
---
De afgelopen weken kregen wij steeds vaker de vraag wanneer de volgende update komt. Een terechte vraag. Afgelopen december kondigde wij aan dat we hard met een nieuwe update bezig waren en dat die snel zou komen. Nu we enkele maanden verder zijn is het dus ook niet gek dat de eerste klanten hierop terugkomen. Hoewel wij nog geen exacte datum hebben genoemd, vind ik het wel belangrijk dat onze klanten begrijpen dat wij hiervoor de tijd voor nemen.

Via deze blog wil ik wekelijks de voortgang van Made2pay met u delen, met als reden transparant te kunnen zijn naar onze klanten toe. Anderzijds leent het zich ook voor een ideaal podium om sturing te geven aan Made2pay 3.0. Door al vroeg op de hoogte te zijn van de ontwikkelingen kan snel bijgestuurd worden, en daar hebben we uiteindelijk allemaal wat aan!

Al in november ben ik begonnen met het herschrijven van de Made2pay app. Dit was nodig omdat de vliegende start ervoor zorgde dat er in korte tijd een hoop nieuwe functionaliteiten zijn toegevoegd. Hierdoor is er minder 'zorg' geweest de voor code en dit heeft er uiteindelijk voor gezorgd dat de Made2pay app op stabiliteit moest inleveren als er nog meer nieuwe functionaliteiten toegevoegd zouden worden. Dit was geen optie. Bepaalde delen van de app herschrijven was ook een mogelijkheid, maar een goede app heeft een goede basis nodig. Onlangs dat dit de langste route was hebben wij er toch voor gekozen deze te bewandelen. (Met helaas als gevolg dat onze klanten langer moeten wachten.)

Inmiddels zijn we nu drie maanden onderweg, en vooruitgang is geboekt. Ik zal de technische details achterwege laten, maar nu al zijn er nieuwe functionaliteiten toegevoegd die je in de huidige app niet terug kan vinden. Onder andere: het hernoemen van een rekening en het gedeeltelijk betalen van een rekening.

Om hier een beter beeld bij te geven, wil ik binnenkort ook een video plaatsen om te laten zien hoe dit in zijn werk gaat. Misschien wel leuk om een klein stukje geschiedenis van Made2pay te laten zien, hieronder een video van Made2pay twee jaar geleden:
<iframe width="560" height="315" src="https://www.youtube.com/embed/UH6ismztsck" frameborder="0" allowfullscreen></iframe>
<br /><br />
We zullen de aankomende tijd steeds meer nieuwe dingen toevoegen. Waaronder een hoop aangevraagde functionaliteiten. Al kunnen wij niet garanderen dat we alle aanvragen kunnen verwerken, wij zorgen ervoor dat u nooit meer met een ander kassasysteem wilt werken!

Heeft u vragen, op- of aanmerkingen? U kunt altijd bij ons terecht via info@made2pay.com, [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik hou u op de hoogte!

Niels Koole
Made2pay
