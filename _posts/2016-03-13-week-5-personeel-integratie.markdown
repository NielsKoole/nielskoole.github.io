---
layout: post
title:  "Week 5: Personeel integratie"
date:   2016-03-13 16:52:44 +0100
categories: algemeen
---
Deze week een kleine update; ik ben namelijk begonnen met het integreren van personeel in het systeem. Dit is zoals misschien wel te verwachten, een groot onderdeel binnen de app en daarom ook nog niet af.

De integratie van personeel is gekoppeld aan een aantal zaken: tabbladen, activiteit binnen de app (wie doet wat op welk moment) en statistieken. De tabbladen heb je kunnen zien in een van de filmpjes uit de vorige blogposts, maar het toevoegen van nieuwe en het sluiten van bestaande tabbladen zat hier nog niet bij. Dit moet nog gemaakt worden en zal op dezelfde manier gaan werken als bij de huidige versie alleen zal de techniek erachter wat verbeterd worden. Ook zou ik hier graag wat visuele verbeteringen in aan willen brengen.

De statistieken wil ik in eerste instantie ook laten werken zoals het in de huidige versie van de app werkt. Maar wanneer er een statistieken dashboard wordt toegevoegd, ben ik van plan daar het personeel in mee te nemen. Dus waarschijnlijk zal dit wat later ingebouwd gaan worden.

Met de nieuwe opzet van de app wordt het nu ook makkelijker om bij te houden wie wat doet in de app. Dat wil ik onderdeel maken van het statistieken scherm, waar je dan bijv. kan zien wat de prestaties onder alle personeelsleden zijn. Ideaal voor ondernemers die veel personeel in dienst hebben.

Dit was hem weer voor vandaag, weer bedankt voor het lezen en vergeet niet onderaan deze pagina een berichtje achter te laten!


Heeft u vragen, op- of aanmerkingen? U kunt altijd bij ons terecht via [info@made2pay.com](mailto:info@made2pay.com "email"), [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik hou u op de hoogte!

Niels Koole, eigenaar en ontwikkelaar van Made2pay
