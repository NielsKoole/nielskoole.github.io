---
layout: post
title:  "Daar is ie dan: het nieuwe design!"
date:   2016-07-24 16:08:20 +0100
categories: algemeen
---
Gisteren was mijn vriendin jarig en dat hebben we goed gevierd. Maar vandaag valt er iets te vieren. Hoewel de lancering stapvoets dichterbij komt, moeten we de tussentijdse mijlpalen niet vergeten! Naast alle nieuwe en verbeterde features die in de aankomende release zitten, is ook de complete huisstijl vernieuwd. Iets waar ik mega trots op ben.

Het design van de app is volledig op de schop gegaan. Waar de user experience zo goed als hetzelfde blijft, ziet het er alleen helemaal anders uit. Een nieuw logo, nieuwe kleuren, een geweldig lettertype, de huisstijl is in elk scherm doorgevoerd. Ik ben er inmiddels al helemaal aan gewend, en iedere keer als ik de 'oude' huisstijl zie vraag ik mijzelf af waarom ik dit niet eerder heb gedaan!

Hieronder zie je hoe het startscherm eruit ziet:
![Screenshot made2pay]({{ site.url }}/assets/made2pay-v3.png)

Wat gelijk opvalt zijn de kleuren, die een hele frisse uitstraling geven terwijl dat het toch overzichtelijk blijft. Er zijn 8 verschillende kleuren waaruit je kan kiezen, die goed passen in de stijl van de app. Een ander ding wat gelijk opvalt is dat de cirkels met initialen van een product zijn vervangen voor label-achtige vlakken, waar de kleur van de categorie in terugkomt. Het voordeel hiervan is dat ik later eenvoudig afbeeldingen toe kan voegen. Dit is een veel gevraagd feature, die het zoeken naar producten makkelijker maakt.

Als we het dan over het zoeken naar producten hebben, wil ik gelijk vertellen dat het ook mogelijk is om een barcode scanner toe te voegen. Zie hieronder een filmpje van de werking hiervan. Werkt met alle barcode scanners die met een iPad kunnen verbinden en als toetsenbord fungeren.

<iframe width="560" height="315" src="https://www.youtube.com/embed/9hjNhvYMGwk" frameborder="0" allowfullscreen></iframe>

Wanneer je het bestellingsgedeelte bekijkt, zie je dat daar een hoop ruimte is gecreÃ«erd. De instellingen knop die voorheen onderaan het scherm te vinden was, is naar boven verplaatst samen met de kassalade knop en de knop voor alle betaalde bestellingen. Meer ruimte is meer overzicht in dit geval en dus ook meer plaats voor alle producten in de bestelling.

Daarnaast is de werking van de bestellijst iets aangepast. Wanneer je nu op een product in de bestelling drukt, krijg je hier de details van te zien. Je kunt daar het aantal aanpassen, maar ook de prijs of korting instellen. (JA, je leest het goed, je kunt dus ook de prijs vrij ingeven!!!) Zie hieronder hoe dat eruit ziet:

![Screenshot made2pay]({{ site.url }}/assets/made2pay-v3-order-details.png)

Een pro-tip: wanneer je een product bij het aanslaan langer ingedrukt houdt, krijg je deze details direct te zien!

Had ik al gemeld dat het ook mogelijk is om negatieve prijzen in te voeren? Ideaal voor wanneer je met tegoedbonnen werkt. Dit bracht uiteraard wel weer nieuwe scenario's met zich mee, want wat doe je wanneer de waarde van je tegoedbon meer is dan de daadwerkelijke bestelling die geplaatst wordt? Ik heb (al) dit soort scenario's uitgewerkt, om niet voor verrassingen komen te staan. Net als dat het nu ook mogelijk is om het saldo van een rekening vooraf op te waarderen. (Ja ja, het houdt niet op met nieuwe functionaliteiten! ;-)

Het gaat dus de goede kant op, de eerste testen zijn al van start gegaan ook al heb ik nog enkele features toe te voegen. Zo kreeg ik bijv. als feedback dat het ook handig zou zijn om bestellingen die per ongeluk op de verkeerde rekening gezet zouden zijn, te kunnen verplaatsen naar de juiste rekening. En wat zou Made2pay zijn, als we daar niets mee zouden doen? Dus ook dit behoort nu toe aan de nieuwe feature-list!

In grote lijnen zijn onderstaande onderdelen wat ik nog moet doen voor de app:
- Payleven integratie toevoegen (mocht dit niet stabiel werken, ben ik van plan de ondersteuning voor Payleven te laten vallen)
- Korting op bestellingsniveau toevoegen
- Bestellingen en rekeningen kunnen verwijderen / cancelen

Ik hoop dat jullie net zo enthousiast zijn als ik over het nieuwe design. Ik hoor heel graag wat jullie ervan vinden!
![Made2pay banner]({{ site.url }}/assets/banner.jpg)


Heeft u vragen, op- of aanmerkingen? U kunt altijd bij ons terecht via [info@made2pay.com](mailto:info@made2pay.com "email"), [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik houd u op de hoogte!

Niels Koole, oprichter van Made2pay
