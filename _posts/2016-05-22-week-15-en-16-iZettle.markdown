---
layout: post
title:  "Week 15 & 16: iZettle"
date:   2016-05-22 15:53:09 +0100
categories: algemeen
---
Daar zijn we weer met een nieuwe blogpost. Ik heb mij bezig gehouden met het berekenen van wisselgeld, iZettle integratie en het opschonen van code.

Door de vele nieuwe functionaliteiten is het af en toe nodig om de code op te schonen. Zie dit maar als het schoonmaken van je woonkamer ;-), even stofzuigen en afstoffen en dan zit je daarna toch weer lekkerder op de bank.
Zo is dat met programmeren ook, het helpt mij om daarna weer 'vrij' door te kunnen gaan. Maar daarnaast hebben we natuurlijk ook nieuwe dingen toegevoegd. Het berekenen van wisselgeld zit er nu in. In de huidige versie is dit nog optioneel maar in de nieuwe versie is deze keuze weggelaten. Je ziet dit scherm dus altijd wanneer je een betaling contant of via pin afrond. Hier zijn meerdere redenen voor: de kans op fouten bij het teruggeven van wisselgeld is kleiner, daarbij is het ook nodig voor het doen van gedeelde transacties en is het ook mogelijk om bij het pinnen de fooi aan het bedrag toe te voegen. Alleen maar voordelen dus.

Zo hebben we nu ook een partnership met iZettle. Zij zijn een directe concurrent met Payleven, maar ik wil graag dat mijn klanten zelf een keuze kunnen maken met welke payment provider zij willen werken. De software die iZettle levert is steengoed, pin betalingen zijn nu net zo snel als in de supermarkt en vereisen veel minder handelingen. Zie onderstaande video voor bewijs :)

<iframe width="560" height="315" src="https://www.youtube.com/embed/Ts46oPF-24k" frameborder="0" allowfullscreen></iframe>

Het nieuwe design is af zoals ik mijn vorige blogpost al heb verteld, en deze week wil ik starten met het implementeren hiervan. Ik zal beginnen met de bestellijst, die moet ik namelijk opnieuw doen om sorteren van de bestelling items mogelijk te maken. En wellicht dat ik daarna alvast begin met het maken van een mal voor alle schermen die je omhoog ziet komen. Die mal kan ik dan steeds hergebruiken en hoef ik dus geen dubbel werk te doen. Hierdoor zal de app binnen no-time een hele andere uitstraling hebben!

Even iets anders: ik spreek met allerlei verschillende mensen over mijn startup waar ik heel veel aan heb, maar in het bijzonder wil ik hier Robert Hopman voor bedanken. Ik kan bij hem terecht voor vragen en met zijn ervaring kan hij mij het juiste advies geven. Ik kan hem aanraden voor een ieder die een startup wil beginnen of net is begonnen. Meer informatie kan je vinden op [Puuush.com](http://www.puuush.com "Puuush").
Genoeg gepraat, het is weer tijd voor actie. Tot binnenkort!


Heeft u vragen, op- of aanmerkingen? U kunt altijd bij ons terecht via [info@made2pay.com](mailto:info@made2pay.com "email"), [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik houd u op de hoogte!

Niels Koole, eigenaar en ontwikkelaar van Made2pay
