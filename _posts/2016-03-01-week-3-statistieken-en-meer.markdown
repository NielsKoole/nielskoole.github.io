---
layout: post
title:  "Week 3: Statistieken en meer"
date:   2016-03-01 07:54:00 +0100
categories: algemeen
---
Ook deze week weer een nieuwe blogpost, iets later dan gepland maar desalniettemin weer goede vooruitgang geboekt.

Afgelopen week stond in het teken van de statistieken. Een belangrijk onderdeel binnen de app en werkt (weer) zoals je gewend bent. Daarbij kun je nu ook specifieke groepen exporteren, bijv. een openstaande rekening of alle betalingen die met Payleven zijn gedaan én zijn statistieken nu ook op tijd te selecteren!! Dit zijn beide zeer gewilde functionaliteiten van een groot aantal klanten. Later wil ik dit nog uitbreiden met grafieken om een beter inzicht te krijgen in de verkopen, alleen richt ik mij eerst op de essentiële onderdelen van de app.

Ook is het beheerdersmenu weer terug; daarmee is alles ook gezegd. Je kunt het menu openen, de statistieken bekijken en het menu weer sluiten. Er zit nog geen beveiliging op en verder moet het visueel nog een opknapbeurt krijgen, maar dit gebeurt pas helemaal aan het einde.

Zie in onderstaand filmpje de statistieken & het beheerdersmenu:
<iframe width="560" height="315" src="https://www.youtube.com/embed/TxC6L3B52bY" frameborder="0" allowfullscreen></iframe>

Deze week ga ik de algemene instellingen maken; hierdoor kan ik mij ook bezig houden met bijv. printer ondersteuning, extra betaalmethoden en dergelijke. Ook moet nog duidelijk worden hoe de btw van een product ingesteld kan worden. Via een btw-groep (zoals het nu is), of per product apart. Al met al wordt het weer een mooie week.

P.S. Wat mij opviel was dat de laatste update van Made2pay op 15 februari 2015 was. Alweer meer dan een jaar geleden!! Wordt nu echt hoog tijd om uit de kinderschoenen te stappen.


Heeft u vragen, op- of aanmerkingen? U kunt altijd bij ons terecht via [info@made2pay.com](mailto:info@made2pay.com "email"), [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik hou u op de hoogte!

Niels Koole, eigenaar en ontwikkelaar van Made2pay
