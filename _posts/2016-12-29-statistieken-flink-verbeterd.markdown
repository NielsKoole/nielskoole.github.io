---
layout: post
title:  "Statistieken flink verbeterd"
date:   2016-12-29 14:23:40 +0100
categories: algemeen
---
De testperiode is inmiddels alweer even voorbij, maar nog steeds krijg ik hele waardevolle feedback terug van mijn klanten. Sommigen tobben met snelheidsproblemen, anderen vinden kleine verschillen in de statistieken die daar niet horen. Allemaal kinderziektes die vrijwel altijd voorkomen bij het schrijven van software. Maar door dit op voorhand te testen, voorkom je problemen bij de lancering.

Er zijn verschillende soorten aanpakken die je kan hanteren bij het lanceren van een app of update. Wat je tegenwoordig veel ziet is dat men snel wil lanceren, om zo direct te kunnen testen en de feedback door te kunnen voeren d.m.v bijv. een nieuwe update. Een welbekende Agile approach. Maar afhankelijk van je branch moet je daar soms concessies in doen. Een kassa is het hart van de onderneming en wordt verwacht dat deze ten alle tijden goed werkt. Hier is dus geen ruimte voor oneffenheden die ervoor zorgen dat jij je niet kan focussen op hetgeen waar je goed in bent, ondernemen. Bij Made2pay staan kwaliteit en gebruiksvriendelijkheid voorop, dat betekent dat soms functionaliteiten later of juist eerder worden toegevoegd dan initieel gepland. Het is een natuurlijk proces waarbij gekeken wordt naar de eenvoud en impact van een functionaliteit voordat deze geïmplementeerd wordt. 

Maar daarnaast kan je ook meer één eerste indruk maken, en ik vind dat die zo goed mogelijk moet zijn. De algehele kwaliteit van de app moet top zijn, om het vertrouwen van de klant te winnen. Daarbij speelt ook continuïteit een grote factor. Tot mijn spijt heeft Made2pay al 1,5 jaar geen update gehad, wat voor potentiële klanten een reden kan zijn om de app niet uit te proberen. Desalniettemin denk ik dat het wachten op deze update de moeite waard zal zijn. Als ik het vergelijk met de andere iPad kassasystemen op de markt, zijn we functioneel gezien op hetzelfde level maar denk ik dat je met Made2pay de meest gebruiksvriendelijke ervaring zal hebben voor de scherpste prijs op de markt.

Dan de statistieken waar ik het over wilde hebben. Er waren zoals je al hebt kunnen lezen, wat problemen met de statistieken. De kortingen die op bestellingsniveau werden toegepast, werden niet goed verrekend in het statistieken overzicht. Een vervelende fout, die cruciaal is voor een correcte administratie. Om dit op te lossen moest er goed gekeken worden naar de huidige berekeningen van de statistieken. Dat gaf mij de mogelijkheid om de weergave van de statistieken direct een grote opknapbeurt te geven. Ik had al langer het idee om een soort dashboard achtig scherm te maken waar je allerlei informatie over de huidige voortgang van je bedrijf in kan zien. Zie hieronder voor een screenshot:
![Screenshot Statistics Dashboard]({{ site.url }}/assets/article_images/statistics_dashboard.png)

Dit is de basis voor het nieuwe dashboard en kan eenvoudig uitgebreid worden. Het zijn allemaal widgets die stuk voor stuk informatie weergeven over de voortgang van je bedrijf. Hier zullen op termijn ook widgets worden toegevoegd met grafieken voor nog meer mooie inzichten. Iedereen met ideeën kan die naar mij e-mailen zodat ik deze kan toevoegen aan het dashboard: [ideas@made2pay.com](mailto:ideas@made2pay.com "ideas@made2pay.com")

Daarnaast zijn op veel punten drastische snelheidsverbeteringen doorgevoerd. De grotere klanten ervaarden hier problemen mee, en zouden met deze nieuwe update weer een snelle kassa tot hun beschikking moeten hebben. Ik kijk met smart uit naar hun feedback! :-D

Nu de app stabiel draait en vrijwel alle gewenste functionaliteiten aanwezig zijn, kan ik mij gaan focussen op het klantenportaal wat het laatste puzzelstukje van deze grote release is. Hier heb ik heel veel zin in, houd deze blog in de gaten!


Heeft u vragen, op- of aanmerkingen? U kunt altijd bij ons terecht via [info@made2pay.com](mailto:info@made2pay.com "email"), [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik houd u op de hoogte!

Niels Koole, oprichter van Made2pay
