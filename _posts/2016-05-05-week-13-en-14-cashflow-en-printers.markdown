---
layout: post
title:  "Week 13 & 14: Cashflow en printers"
date:   2016-05-05 13:02:10 +0100
categories: algemeen
---
Het is inmiddels bijna 18 graden en het wordt hoogtijd dat we het terras op duiken. Maar voordat we dat doen eerst nog even een flinke update. Er zijn namelijk heel wat dingen om met jullie te delen.

Vorige week ben ik bezig geweest om de cashflow in de app toe te voegen. Dit was achteraf snel gebeurt en daarmee was de laatste grote functionaliteit afgerond. Dat wil zeggen dat de volgende functionaliteiten allemaal gebouwd zijn:

- Basis voor algemene instellingen
- Bestellingen plaatsen
- Statistieken inzien
- Werknemers beheren
- Producten & categorieÃ«n beheren
- Cashflow management
- Voorraadbeheer

Daarnaast ben ik afgelopen week begonnen met het ondersteunen van onze vertrouwde STAR TSP143 (LAN) printer. Gelukkig zitten ze bij STAR MICROTRONICS ook niet stil, want de SDK (Software Development Kit) die zij leveren heeft een flinke update gehad. Daardoor is het nu voor een ontwikkelaar kind eenvoudig om een printer toe te voegen aan je app. Zo gaat dit ook erg snel en verwacht ik volgende week dit af te kunnen ronden. Een leuke bijkomstigheid is dat het nu ook heel eenvoudig is om een logo aan je bon toe te voegen, zonder dat ik dat gepland had wordt dit waarschijnlijk ook ondersteund in de nieuwe versie van Made2pay.

Daarbij heb ik ook mijn tijd nuttig besteed om mijzelf te verdiepen in Laravel. Dit is een PHP framework die het mogelijk maakt om heel eenvoudig API's te kunnen maken. Voor de mensen die niet weten wat een API is: dit wordt vaak gebruikt om te kunnen communiceren tussen een website en een app. Deze API ga ik gebruiken om gebruikers in mijn app te kunnen herkennen en er voor te zorgen dat backups opgeslagen kunnen worden.

Ook zijn er een hele hoop vorderingen wat betreft het ontwerp van de app. Zoals je op de voorgaande video's al heb kunnen zien, ziet de app er nu nog saai en onoverzichtelijk uit. Samen met Elmar Janse [(elmarjanse.nl)](http://elmarjanse.nl "elmarjanse.nl") zijn we bezig met een volledig redesign van de app. Dit is zo goed als af en ik kan niet wachten om jullie alvast een sneak preview te laten zien! Maar die komt binnenkort :)

Maar nu de grote functionaliteiten zo goed als af zijn, wordt de focus verlegd naar de wat kleinere onderdelen binnen de app, dat zijn:

- Payleven integeren
- iZettle integreren (optioneel)
- Korting werkend maken
- Encryptie van de database verbeteren
- Producten in een bestelling kunnen sorteren
- Wisselgeld berekenen toevoegen
- Automatisch uitloggen na geen activiteit in beheermodus
- Design doorvoeren

Hoewel dit op het eerste oog allemaal dingen lijken die zo ontwikkeld zijn, gaat hier juist veel tijd in zitten. Wanneer de details belangrijk worden, is het een tijdrovende klus om alles perfect te krijgen. Zoals iedereen inmiddels weet staat kwaliteit bij Made2pay voorop, dus wordt er pas gereleased wanneer we er zeker van zijn dat de app perfect werkt. Om dit te kunnen garanderen gaan we veel testen, wil je hieraan meedoen? Stuur dan een email naar info@made2pay.com.

Bij deze houd ik het weer voor gezien! Mijn werkdag voor vandaag zit erop, schroom niet om te reageren en geniet van het lekkere weer de komende dagen! 


Heeft u vragen, op- of aanmerkingen? U kunt altijd bij ons terecht via [info@made2pay.com](mailto:info@made2pay.com "email"), [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik hou u op de hoogte!

Niels Koole, eigenaar en ontwikkelaar van Made2pay
