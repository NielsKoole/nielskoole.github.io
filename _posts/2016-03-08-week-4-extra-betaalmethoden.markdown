---
layout: post
title:  "Week 4: Extra betaalmethoden"
date:   2016-03-08 08:02:00 +0100
categories: algemeen
---
Stapje voor stapje komen we dichterbij het eindresultaat. Er zijn nog heel wat onderdelen die aandacht moeten krijgen, maar het instellen van extra betaalmethodes hoort daar niet meer bij.

Via de algemene instellingen kun je hier nu gebruik van maken. Dit houdt in dat je naast Contant en Pinnen met Payleven (optioneel) ook je eigen betaalmethoden toe kan voegen. Bijvoorbeeld voor wanneer je met een ander pin-terminal werkt, of bepaalde bestellingen apart wil registreren.

Bij mijn sportvereniging gebruiken we deze functionaliteit om bijv.: eigen gebruik of 'schade' apart te registreren. Zo wordt namelijk de voorraad bijgewerkt, maar de cashflow niet. Een heel handige optie dus, en zo wordt ook inzichtelijk wat er wordt genuttigt achter de bar. Ook het bestuur heeft haar eigen betaalmethode, die wordt dan een keer per jaar volledig afgerekend.

Zie hier het filmpje:
<iframe width="560" height="315" src="https://www.youtube.com/embed/38FNm0Kmcwg" frameborder="0" allowfullscreen></iframe>

Payleven zit er nog niet in; zij hebben nieuwe software uitgegeven waardoor je de Payleven app op je iPad niet meer nodig hebt. Een veel betere gebruikservaring, waar ik heel blij mee ben. Alleen heeft dit meer tijd nodig om dit te bouwen en te testen, vandaar dat ik dit op een later moment ga oppakken.

Voor deze week wil ik mij focussen op het afronden van de algemene instellingen zover mogelijk. Wellicht dat ik niet toekom aan het configureren van de printers, maar daar geldt hetzelfde voor als met Payleven. Het vereist meer tijd om dit goed op te pakken.

Andere hordes die nog genomen moeten worden zijn: voorraadbeheer, cashflow management, werknemersoverzicht, wisselgeld berekenen, bestellingen/transacties terug kunnen draaien, gebruikers tips toevoegen voor bij het eerste keer openen van de app en waarschijnlijk ben ik er nog wel een aantal vergeten. ;-)

Op naar weer een mooie week, succes!


Heeft u vragen, op- of aanmerkingen? U kunt altijd bij ons terecht via [info@made2pay.com](mailto:info@made2pay.com "email"), [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik hou u op de hoogte!

Niels Koole, eigenaar en ontwikkelaar van Made2pay
