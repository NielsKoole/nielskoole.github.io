---
layout: post
title:  "Week 17 t/m 22: Big changes"
date:   2016-07-03 11:10:45 +0100
categories: algemeen
---
Laat ik beginnen met het aanbieden van mijn excuses omdat ik al een maand geen blog gepost heb! Ik had mijzelf echt voorgenomen dit wekelijks of tweewekelijks te gaan doen, maar soms komt het gewoon niet goed uit. Maar bij deze.

Ik heb wederom weer een hele hoop vooruitgang geboekt, maar laat ik met het belangrijkste beginnen: Thom en ik hebben besloten onze samenwerking stop te zetten. Het is een samenloop van omstandigheden, met daarbij het verschil in ambitie wat ons tot deze beslissing heeft geleid. Thom heeft andere plannen en ik ben vastberaden om hiermee door te gaan en Made2pay nog meer op de markt te zetten. Voor Made2pay waren we al goede vrienden en nu nog steeds. Mocht je hier mee over willen weten, kan je hier altijd naar vragen. Wij zijn daar heel transparant in.

Dan nog een ander niet onbelangrijk iets: afgelopen week heb ik bij mijn werkgever Roadmap aangegeven voor mijzelf verder te willen gaan. Niet omdat ik het daar niet naar mijn zin had, in tegendeel zelfs, maar omdat ik vind dat ik voor Made2pay moet gaan. Ik doe dit nu al bijna 3 jaar naast mijn werk en het lijkt normaal te zijn geworden dat ik 2 jobs heb, maar dat is het niet. En voor mij was het nu het moment om hiervoor te gaan. Over enkele maanden is de nieuwe release af waarbij je het oude M2P niet meer zal herkennen, maar daarmee gaat het feest eigenlijk pas beginnen. Ik heb nog allerlei wilde plannen waar ik niet op kan wachten om mee te beginnen. Dus ik heb de feiten op een rijtje gezet en besloten om binnenkort enkele dagen in de week voor M2P en de rest te gaan freelancen. Ik hoop hiermee sneller met de release klaar te zijn, maar dat is vooralsnog koffiedik kijken. Het is in ieder geval een belangrijke stap voor de toekomst van M2P.

Goed dan nu over de voortgang, daar bloggen we tenslotte voor. Ik moest in de historie van mijn aanpassingen zoeken wat ik sinds mijn laatste blogpost heb gedaan, hieronder som ik het voor je op:

- Printer ondersteuning uitgebreid: meerdere virtuele printers per fysieke printer.
- Alle formulieren en lijsten in de app omgezet naar het nieuwe design (Dit was echt een *** klus!!).
- Kortingen aangeven per product in de bestelling (vast en percentage)
- Mogelijk dat je bij het bestellen van een product de prijs kan ingeven (NIEUW!!)
- Bonnetjes uit de printer verbeterd: naam van de printer toegevoegd, tijd + datum toegevoegd, ook het logo kan nu ingesteld worden.
- Issues met voorraadbeheer opgelost, en nu moet je ook ‘onbeperkt voorraad’ aangeven in voorraadbeheer.
- Aantal ingeven bij bestellen van product.
- Nieuwe registratie en login flow gemaakt: geen lange invulformulieren meer, het is registreren en je kunt van start. (25% van mijn nieuwe gebruikers haakte daarop af, dus hoop dat dat nu verbeterd gaat worden..)
- Je kunt nu ook uitloggen en weer opnieuw inloggen eventueel met een ander account.
- Een hele, hele, hele hoop technische en visuele verbeteringen.

Ik wilde jullie heel graag laten zien hoe de app er nu uit ziet maar dit bewaar ik nog even tot het nieuwe design er compleet in is verwerkt. Die krijg je nog van mij tegoed.
Verder moet ik nog enkele functionaliteiten toevoegen om de app te krijgen waar ik hem hebben wil. Maar het einde komt langzaam in zicht, en daar krijgen we alleen maar meer energie van!
Dat was hem voor nu. Tot de volgende keer!


Heeft u vragen, op- of aanmerkingen? U kunt altijd bij ons terecht via [info@made2pay.com](mailto:info@made2pay.com "email"), [twitter](https://twitter.com/made2pay "@made2pay") of [facebook](https://www.facebook.com/made2pay "Made2pay").

Ik houd u op de hoogte!

Niels Koole, eigenaar en ontwikkelaar van Made2pay
